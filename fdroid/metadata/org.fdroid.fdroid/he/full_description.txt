F-Droid הוא קטלוג של יישומונים חופשיים שמיועדים להתקנה
על Android. יישומון הלקוח של F-Droid מקל על העיון, ההתקנה
ומעקב אחר עדכונים עבור המכשיר שלך.

הלקוח מתחבר לכל מאגר תואם F-Droid. מאגר בררת המחדל
מתארח ב־f-droid.org, שמכיל אך ורק יישומונים חופשיים באחריות.

מערכת Android עצמה פתוחה במובן שיש לך את החופש להתקין קובצי
APK מהיכן שרק תחפוץ, אך ישנן מגוון סיבות טובות להשתמש בלקוח
F-Droid בתור מנהל היישומונים החופשיים שלך:

* קבלת התראות כשקיימים עדכונים
* מתן האפשרות להוריד ולהתקין עדכונים אוטומטית
* לעקוב אחר מהדורות ישנות יותר לצד מהדורות בטא
* סינון יישומונים שאינם תואמים למכשיר
* איתור יישומונים בזכות קטגוריות ותיאורים שניתן לחפש בהם
* גישה לכתובות משויכות לטובת תרומה, קוד מקור וכו׳
* שמירה על אבטחת מידע על ידי בדיקת חתימות מפתח המאגר וגיבובי APK
