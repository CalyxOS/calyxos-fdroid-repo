اف‌دروید فهرستی قابل نصب از کاره‌های نرم‌افزار آزاد
برای اندروید است. کارهٔ کارخواه اف‌دروید، مرور، نصب و
ردیابی به‌روز رسانی‌ها را روی دستگاهتان آسان می‌کند.

این کاره به تمامی مخازن سازگار با اف‌دروید وصل می‌شود.
مخزن پیش‌گزیده روی f-droid.org میزبانی شده که فقط
شامل نرم‌افزارهای آزاد است.

اندروید باز است، به این معنی که می‌توانید APKها را از هرجایی
که دوست دارید نصب کنید؛ ولی دلایل خوبی برای استفاده از
اف‌دروید به عنوان مدیر کاره‌های نرم‌افزار آزادتان وجود دارد:

* آگاه شدن هنگام وجود به‌روز رسانی‌ها
* بارگیری و نصب خودکار به‌روز رسانی‌ها به صورت دلخواه
* ردیابی نگارش‌های آزمایشی و قدیمی
* پالایش کاره‌های ناسازگار با دستگاه
* یافتن کاره‌ها از دسته‌بندی‌ها و توضیحات قابل جست‌وجو
* دسترسی به نشانی‌های اختصاصی برای اعانه، کد مبدأ و…
* امن ماندن با بررسی امضای نمایهٔ مخزن و هش‌های APK
