Thunderbird - це потужний поштовий клієнт, орієнтований на приватність. Легко керуйте кількома обліковими записами електронної пошти з одного застосунку за допомогою опції «Об'єднана тека» для максимальної продуктивності. Створений на основі відкритих технологій і підтримуваний спеціальною командою розробників разом із глобальною спільнотою волонтерів, Thunderbird ніколи не розглядає ваші приватні дані як продукт. Thunderbird підтримується виключно коштом фінансових внесків наших користувачів, тому вам більше ніколи не доведеться бачити рекламу в електронних листах.

<b>Що ви можете робити</b>
<ul>
  <li>Відмовтеся від кількох застосунків і вебпошти. Використовуйте один застосунок з додатковою функцією «Об'єднані Вхідні», щоб керувати своїми справами протягом усього дня.</li>
  <li>Користуйтеся поштовим клієнтом, який ніколи не збирає і не продає ваші особисті дані. Ми напряму з'єднуємо вас з вашим постачальником послуг електронної пошти. Це все!</li>
  <li>Підніміть свою приватність на новий рівень, використовуючи шифрування електронної пошти OpenPGP (PGP/MIME) за допомогою застосунку «OpenKeychain» для шифрування та розшифрування ваших повідомлень.</li>
  <li>Ви можете синхронізувати електронну пошту миттєво, через певні проміжки часу або на вимогу. Як саме ви хочете перевіряти свою електронну пошту, вирішувати вам!</li>
  <li>Знаходьте важливі повідомлення за допомогою локального та серверного пошуку.</li>
</ul>

<b>Сумісність</b>
<ul>
  <li>Thunderbird працює з протоколами IMAP і POP3, підтримуючи широкий спектр провайдерів електронної пошти, включаючи Gmail, Outlook, Yahoo Mail, iCloud та інші.</li>
</ul>

<b>Чому варто користуватися Thunderbird</b>
<ul>
  <li>Ім'я, якому довіряють в електронній пошті вже понад 20 років, тепер і на Android.</li>
  <li>Thunderbird повністю фінансується коштом добровільних внесків наших користувачів. Ми не видобуваємо ваші особисті дані. Ви ніколи не будете нашим засобом заробітку.</li>
  <li>Створений командою, яка так само націлена на ефективність, як і ви. Ми хочемо, щоб ви витрачали якнайменше часу на користування застосунком і отримували якнайбільше користі.</li>
  <li>Завдяки учасникам з усього світу Thunderbird для Android перекладено більш ніж 20 мовами.</li>
  <li>За підтримки MZLA Technologies Corporation, дочірньої компанії Mozilla Foundation.</li>
</ul>

<b>Відкритість і спільнота</b>
<ul>
  <li>Thunderbird має вільний і відкритий код, що означає, що його код можна вільно переглядати, змінювати, використовувати й поширювати. Його ліцензія також гарантує, що він буде вільним назавжди. Ви можете вважати Thunderbird подарунком вам від тисяч учасників.</li>
  <li>Ми розвиваємося відкрито, регулярно оновлюючи наш блог та списки розсилки.</li>
  <li>Наша підтримка користувачів забезпечується глобальною спільнотою. Знайдіть відповіді, які вам потрібні, або візьміть на себе роль учасника — відповідайте на запитання, перекладайте застосунок або розповідайте про Thunderbird своїм друзям і родичам.</li>
</ul>
